Давлат кўчмас мулкини ижарага бериш
ШАРТНОМАСИ
24-сон

19.08.2025 йил.								Тошкент ш.

Устав асосида “POYTAXT SAYILGOHI” ДУК номидан иш юритувчи корхона директори Э.Тошпулатов (кейинчалик “Ижарага берувчи” деб аталувчи) ва иккинчи томондан устав асосида фаолият юритувчи  "AIR PRO SALE” MCHJ кейинчалик “Ижарага олувчи” деб аталувчи) директор Казакбаев Данил Батиралиевич  ( Паспорт АD 2560027) ушбу шартномага мувофиқ Тошкент шаҳар, Яшнобод тумани, Охангарон шоҳ кўчаси, 40/23-уй манзилида жойлашган, майдони 177.45 кв.метр бўлган савдо ва хизмат кўрсатиш объекти (кейинги ўринларда «Объект» деб юритилади)ни “Ижарага олувчи”га вақтинча фойдаланиш учун 60 ой муддатга ижарага беради.
1.2. “Ижарага олувчи” «Объект»ни “Ижарага берувчи”дан расмийлаштирилган далолатнома асосида қабул қилиб олади ва «Объект»дан электрон-онлайн аукцион натижалари тўғрисидаги баённомада белгиланган йўналиш (мақсад)ларда фойдаланиб, шартномада келишилган ижара тўловини белгиланган тартиб ва муддатларда амалга оширади.
1.3. «Объект»нинг таснифи (таркиби, ҳолати ва бошқа зарур маълумотлари) шартномага қўшимча келишувнинг 1-иловасида алоҳида кўрсатилади.

II. ИЖАРА ШАРТНОМАСИ ТУЗИЛИШИ, КУЧГА КИРИШИ ВА АМАЛ ҚИЛИШИ
2.1. Мазкур шартнома расмийлаштирилишига электрон-онлайн аукцион натижалари тўғрисидаги баённома асос бўлади ва томонлар имзолаган кундан кучга киради.
2.2. Ижара шартномага қуйидагилар унинг ажралмас қисми хисобланади:
1- илова: «Объект»ни топшириш ва қабул қилиш далолатномаси;
2- илова: «Объект»нинг ижара тўлови миқдори, тўлаш муддати ва тақсимоти.
2.3. Мазкур шартнома 19.08.2025 йил кунидан 19.08.2030 йил кунигача бўлган муддатда амал қилади.

III. «ОБЪЕКТ»НИ ИЖАРАГА БEРИШ ВА ҚАЙТАРИШ ТАРТИБИ
3.1. «Объект»ни топшириш-қабул қилиш ва қайтариш-қабул қилиш “Ижарага берувчи” ва “Ижарага олувчи”нинг ваколатли раҳбарлари (вакиллари) томонидан имзо билан тасдиқланган далолатнома асосида расмийлаштирилади.
3.2. “Ижарага олувчи” ижара муддати тугаганда, шартнома муддатидан олдин бекор қилинганда ёки ҳақиқий эмас деб топилганда «Объект»ни 5 (беш) иш куни ичида “Ижарага берувчи”га яхлитлиги ва бутлиги таъминланган ҳолатда далолатнома билан қайтариб топширади.
3.3. «Объект»ни топшириш-қабул қилиш ва қайтариш-қабул қилиш далолатномасида унинг тузилган жойи ва санаси, ижара шартномасининг реквизитлари (тузилган санаси, тартиб рақами) ва ижара мулкининг техник ҳолати кўрсатилади.
3.4. «Объект» қайтариб топширилаётганда камчиликлар аниқланган тақдирда (қонунчилик ҳужжатларида назарда тутилган ҳоллар мустасно) “Ижарага олувчи” «Объект»ни шартнома шартларига мувофиқ ҳолатга келтиргунгача ёки етказилган зарарни қоплагунгача  уни қабул қилишни рад этишга ҳақли.
Бу муддатда шартнома шартлари асосида ижара ҳақи ҳисобланади ва тўлов давом этади.
“Ижарага олувчи” «Объект»ни шартноманинг шартларига мувофиқ белгиланган муддатда қайтармаганлиги оқибатида етказилган зарарни, шу жумладан «Объект»дан фойдаланган даври учун ҳисобланган ижара тўловини “Ижарага берувчи”га тўлаб беради.
3.5. «Объект»ни топшириш-қабул қилиш ёки қайтариш-қабул қилиш далолатномаси тарафларнинг ваколатли раҳбарлари (вакиллари) томонидан имзо билан имзоланган кунда «Объект» топширилган, қабул қилинган ҳисобланади.

IV. ШАРТНОМАНИНГ БОШҚА ШАРТЛАРИ
4.1. “Ижарага олувчи томонидан ”Электрон-онлайн аукцион натижалари тўғрисидаги баённомада белгиланган фаолият турини ўзгартирилиши “Ижарага олувчи” билан олдиндан келишилган холда унинг розилиги билан амалга оширилиши шарт.
4.2. “Ижарага олувчи” «Объект»да тиклаш ёки мукаммал таъмирлаш ишларини Ўзбекистон Республикаси Қурилиш ва уй-жой коммунал хўжалиги вазирлиги ҳузуридаги Қурилиш ва уй-жой коммунал хўжалиги соҳасида назорат қилиш инспекцияси берган хулоса ҳамда балансда сақловчи “Ижарага берувчи”нинг (юқори турувчи ташкилоти хабардорлигида берган) ёзма розилиги асосида амалга оширади. Улар келишувга эришганда тиклаш ёки мукаммал таъмирлаш сарф-харажатлари ижара тўловининг “Балансда сақловчи”га тақсимланадиган маблағларини камайтириш ҳисобидан қопланиши мумкин.

V. ТАРАФЛАРНИНГ ҲУҚУҚ ВА МАЖБУРИЯТЛАРИ
5.1. “Ижарага берувчи” қуйидаги ҳуқуқларга эга:
- “Ижарага олувчи”нинг «Объект»дан белгиланган йўналишларда фойдаланиши, ижара тўловини белгиланган миқдор, тартиб ва муддатларда тўлашини мониторинг қилиш;
- «Объект»га “Ижарага олувчи”нинг хабардорлигида, ҳеч қандай тўсиқсиз кириш, ижара «Объект»идан мақсадли фойдаланилаётгани, ижара «Объект»ининг ҳудуди (ҳажми) шартномага мувофиқлигини ўрганиш;
- шартноманинг амал қилиш муддати ичида ёки амал қилиш муддати узайтирилишида “Ижарага олувчи” кейинги муддатга қонунчиликда белгиланган тартибда ижара тўлови оширилишидан норози бўлган тақдирда, шартномани ўз кучини йўқотган деб топиш ҳақида қарор қабул қилиш;
- “Ижарага олувчи”га шартномани муддатидан олдин ўзаро келишув асосида бекор қилиш ёки уни ўзгартириш ҳақида таклиф киритиш;
- “Ижарага олувчи” шартнома муддати тугагандан кейин белгиланган муддатда «Объект»ни бўшатиб қайтариб топширмаса уни «Объект»дан мажбурий чиқариш чоралари кўриш;
- «Объект»ни белгиланган муддатда қайтариб топширмагани оқибатида кўрилган зарарни “Ижарага олувчи”дан ундириш, шу жумладан суд тартибида ундириш;
- ижара тўлови муддатлари бузилганда қарздорликни ҳамда ҳисобланган пеняларни мажбурий ундириш чораларини кўриш, шу жумладан суд тартибида ундириш;
- қонунчилик ҳужжатларида белгиланган бошқа ҳуқуқларидан ҳам фойдаланиш.

5.2.  “Ижарага берувчи” қуйидаги мажбуриятларни ўз зиммасига олади:
- “Ижарага олувчи”нинг ёзма сўровига асосан шартномавий муносабатларга оид маълумотлар ва ҳужжатларни бериш;
- шартномани белгиланган тартибда рўйхатдан ўтказилишини таъминлаш;
- «Объект»ни “Ижарага олувчи”га топширилишини ташкиллаштириш;
-“Ижарага олувчи”га ижара шартномаси шартлари ўз вақтида ва тўлиқ бажарилмаган тақдирда ижара шартномаси муддатидан аввал бекор қилиниши ёки келгуси даврга узайтирилмаслиги ҳақида огоҳлантириш хати бериш;
- “Ижарага олувчи”нинг шартномани амал қилиш муддатини кейинги даврга узайтириш ҳақидаги мурожаатини кўриб чиқиш ва қонунчиликда белгиланган асослар мавжуд бўлганда уни қаноатлантириш ёки рад этиш;
- “Ижарага олувчи”ни шартнома муддати тугаши арафасида «Объект»ни белгиланган муддатда бўшатиб бериб, қайтариб топшириш ва «Объект»дан фойдаланишни асоссиз давом эттирмаслик ҳақида ёзма тартибда огоҳлантириш;
- қонунчилик ҳужжатларида белгиланган бошқа мажбуриятларни ҳам амалга ошириш.
5.3.  “Ижарага олувчи” қуйидаги ҳуқуқларга эга:
- «Объект»ни шартнома шартларига мувофиқ муддатида қабул қилиб олиш ва ундан ҳеч қандай аралашув ва тўсиқларсиз фойдаланиш;
- шартнома тузишдан, «Объект»ни қабул қилиб олишдан, шартноманинг амал қилиш муддатини имтиёзли узайтиришдан воз кечиш;
- шартномани муддатидан олдин бекор қилиш ташаббуси билан чиқиш;
- шартноманинг амал қилиш муддатини узайтириш ҳуқуқидан белгиланган тартибда фойдаланиш;
- «Объект»ни тиклаш ёки мукаммал таъмирлаш учун амалга оширилган сарф-харажатлари ижара муддати давомида тўлиқ қопланмаган тақдирда (ижара шартномасининг муддатидан олдин бекор қилинган ҳоллар бундан мустасно), сарф-харажатларнинг қопланмаган қисмини бошқа маблағлари ҳисобидан ундириб олиш;
- қонунчиликда белгиланган бошқа ҳуқуқларини амалга ошириш.
5.4. “Ижарага олувчи” қуйидаги мажбуриятларни ўз зиммасига олади:
- «Объект»ни белгиланган муддатда далолатнома билан қабул қилиб олиш;
- ижара тўловини “Ижарага берувчи”нинг ҳисобрақамига шартноманинг қўшимча келишуви 2- иловасида белгиланган муддат ва миқдорда 100 фоиз олдиндан тўлаш тартибида амалга ошириш;
- “Ижарага берувчи”га сўраган маълумотлар ва ҳужжатларни бериш;
- “Ижарага берувчи”нинг ижара тўловини таъминлаш, қарздорликни қоплаш ҳақидаги талабномасини кўриб чиқиш ва қарздорликни тан олганда қарздорликни қоплаш муддатини маълум қилиш ёки тан олмаслик сабабларини кўрсатган ҳолда ёзма жавоб (маълумот) бериш;
- «Объект»дан фойдаланишда амалдаги санитария-гигиена, техника ва ёнғин хавфсизлиги қоидаларига амал қилиш;
- «Объект» (унинг бир қисми)ни ўзга шахсларга субижара (фойдаланиш)га бермаслик, гаровга қўймаслик ёки бошқача тарзда (вақтинча) учинчи шахсга ўтказмаслик;
- «Объект»ни тиклаш ёки мукаммал таъмирлаш, жумладан қайта жиҳозлаш ёки мослаштиришни фақат балансда сақловчи “Ижарага берувчи”нинг ёзма розилиги билан амалга ошириш, сарф-харажатлар қопланиш шартларини балансда сақловчи “Ижарага берувчи” билан келишиш ва бу ҳақда хабардор этиш;
- «Объект»да қўшимча (ёки янги) мукаммал қурилиш қурмаслик (енгил конструкциялар бундан мустасно);
- шартномани муддатидан олдин бекор қилиш истаги ҳақида 10 кун аввал балансда сақловчи “Ижарага берувчи”ни ёзма равишда огоҳлантириш;
- шартнома муддати тугаганда, муддатидан аввал бекор қилинганда ёки ҳақиқий эмас деб топилганда «Объект»ни 5 (беш) иш куни ичида “Ижарага берувчи”га қайтариб топшириш, ушбу ҳолатда «Объект»да камчиликлар аниқланган тақдирда тўлиқ бартараф этиш (қонунда назарда тутилган ҳоллардан ташқари) ёки етказилган зарарни қоплаш;
- ижара тўловини белгиланган тартиб ва миқдорларда “Ижараг берувчи”га амалда қайтариб топширган кунигача тўлаб бориш;
- «Объект»га зарар етказилганда бу ҳақда “Ижарага берувчи”га ёзма хабар бериш ва етказилган зарарни ихтиёрий равишда қоплаш (тиклаш);
- почта манзили, телефон рақамлари, электрон почтаси ва бошқа алоқа воситалари ҳамда реквизитлари, шунингдек юридик шахс бўлган “Ижарага олувчи”нинг таъсисчилари ҳамда раҳбарлари ўзгарганда “Ижарага берувчи”ни бу ҳақда 5 (беш) иш куни ичида хабардор қилиш;
- «Объект»да ўзининг айби билан коммунал авария ҳолати юз берса, уни бартараф этиш, тузатиш ва таъмирлаш ишларини ўз ҳисобидан амалга ошириш;
- электрон-онлайн аукцион натижалари тўғрисидаги баённомада кўрсатилган ғолибнинг мажбуриятларини ва қўшимча шартларни (мавжуд бўлганда) бажариш;
- «Объект»ни ўз ҳисобидан беғараз жорий таъмирлаш ҳамда соз ва бут ҳолатда сақлаш;
- «Объект» бўйича коммунал хизматлар учун тўловларни ўз вақтида тўлаб бориш;
- қонунчилик ҳужжатларида белгиланган бошқа мажбуриятларни ҳам бажариш.

VI. ИЖАРА НАРХИ ВА ТЎЛОВИ ТАРТИБИ
6.1. “Ижарага олувчи” шартномада кўрсатилган «Объект»дан фойдалангани учун ижара шартноманинг 2-иловасида белгиланган муддат ва миқдорларда “Ижарага берувчи”нинг ҳисоб рақамига 100 (юз) фоиз олдиндан тўлаш тартибида ижара ҳақи тўлайди.
6.2. Ижара шартномаси бўйича биринчи тўлов шартнома “Ижарага берувчи” томонидан рўйхатга олинган кундан бошлаб 10 (ўн) иш куни ичида, кейинги тўловлар агарда тўловлар графиги ойлар кесимида тақсимланган бўлса ҳар ойнинг 10-санасидан, чораклар кесимида тақсимланган бўлса ҳар чорак биринчи ойининг 20-санасидан кечиктирмасдан амалга оширилади.
6.3. “Электрон онлайн-аукционларни ташкил этиш” АЖ томонидан аукционни ташкил этиш ва ўтказиш хизматлари учун «Объект»нинг сотилган қийматидан олиб қолинган бир фоиз миқдоридаги хизмат ҳақи ижара тўловлари миқдорига киритилади.
6.4. Шартноманинг амал қилиш муддати кейинги йилга ўтганда ёки узайтирилганда, ижара тўлови миқдорини ўзгартириш ҳақида келишув шартномаси тузилиб, унда ижара тўлови миқдори ижара тўлови ставкаларининг энг кам миқдори ўзгаришига мутаносиб тарзда ўзгартирилади.
6.5. “Ижарага олувчи” кейинги йилга белгиланган ижара тўлови миқдори аввалги йилгидан юқори белгиланишидан норози бўлиб, шартномани ўзгартириш ҳақидаги келишув шартномани имзолашдан бош тортганлиги амалдаги ижара шартномаси ўз кучини йўқотган деб ҳисобланишига асос бўлади.
6.6. Ижара шартномаси бўйича қарздорликни тўлаш учун “Ижарага олувчи” томонидан йўналтирилган тўловлар қуйидаги тартибда тўланади:
“Ижарага берувчи”нинг чиқимлари (почта, суд харажатлари ва бошқалар);
ижара тўлови муддати бузилганлиги учун ҳисобланган пеня ва жарима;
ижара шартномаси бўйича муддати ўтган ижара тўлови;
            муддатли ижара тўлови.

VII. ШАРТНОМАНИ ЎЗГАРТИРИШ ЁКИ БEКОР ҚИЛИШ ТАРТИБИ
7.1. Шартнома мажбуриятларини бажаришдан бир томонлама бош тортишга ва шартнома шартларини бир томонлама ўзгартиришга йўл қўйилмайди.
7.2. Шартномани муддатидан олдин бекор қилишга тарафларнинг келишувига ёки қонунчиликда белгиланган тартибларда суд қарори билан йўл қўйилади.
7.3. “Ижарага олувчи” томонидан шартнома шартлари ва мажбуриятлари бажарилмаганлиги сабабли “Ижарага берувчи” шартномани муддатидан олдин бекор қилиш истаги ҳақида судга мурожаат қилишидан камида 10 кун аввал “Ижарага олувчи”ни ёзма тартибда огоҳлантиради.
7.4. Шартнома суд қарори билан ҳақиқий эмас деб топилиши мумкин.

VIII. ТАРАФЛАРНИНГ МУЛКИЙ ЖАВОБГАРЛИГИ
8.1. “Ижарага берувчи” “Ижарага олувчи”нинг «Объект»дан фойдаланиш имкониятини чекламаган ҳолда «Объект»га нисбатан қонунчиликда белгиланган мулк ҳуқуқини сақлаб қолади.
8.2. “Ижарага олувчи” ижара тўловини муддатида ва белгиланган миқдорда амалга оширмагани учун “Ижарага берувчи”га тўлов муддати бузилган ҳар бир кун учун кечиктирилган тўлов суммасининг 0,4 фоизи миқдорида, аммо кечиктирилган тўлов суммасининг 50 фоизидан ортиқ бўлмаган миқдорда пеня тўлайди.
8.3 Шартнома амал қилиш муддати ва қайтариб топшириш далолатномаси томонлар томонидан имзоланган муддатга қадар “Ижарага олувчи” “Объект”ни неснобуд қилмасдан сақланишига мулкий жавобгар ҳисобланади ва ушбу муддат ичида “Объект”га унинг харакати ёки харакатсизлиги натижасида етказилган зарарни ўз хисобидан қоплайди.

IX. ФОРС-МАЖОР
9.1. Агарда енгиб бўлмас кучлар билан боғлиқ вазиятлар, масалан: сув тошқини, ёнғин, зилзила, эпидемия, ҳарбий можаролар, томонлар тарафидан мазкур шартнома шартларини бажаришга таъсир кўрсатувчи Ҳукумат ёки маҳаллий ҳокимият органлари томонидан қабул қилинган фармойиш, буйруқ ёки бошқа маъмурий қарорлар, маъмурий ёки ҳукуматнинг чекловчи қарорлари ва ҳоказолар юзага келиш ҳоллари бевосита ёки билвосита намоён бўлган тақдирда шартнома шартларини бажариш ушбу ҳолат тугаши муддатигача узайтирилади.
9.2. Форс-мажор ҳолати мавжуд бўлган томон уч кун ичида бошқа томонларни форс-мажор ҳолати бошланиши ва тугаши муддатларини кўрсатган ҳолда ёзма равишда огоҳлантириши лозим.

X. КОРРУПЦИЯГА ҚАРШИ ШАРТЛАР
10.1. Тарафлар шартнома бўйича ўз мажбуриятларини бажараётганда Ўзбекистон Республикасининг коррупцияга қарши курашиш тўғрисидаги қонун ҳужжатларининг талабларига зид келадиган ҳар қандай ҳаракатларни амалга оширмайдилар, шу жумладан, пора беришни таклиф қилмайди, ваъда бермайди, товламачилик қилмайди, пора сифатида пул тўламайди, бевосита ёки билвосита пора олишга розилик бермайди ёки пора, яъни тарафлар ходимлари ўз хизмат мажбуриятларидан фойдаланган ҳолда пора берган шахснинг манфаатларини кўзлаб муайян ҳаракатларни содир этиши ёки содир этмаслиги шартлиги ёки мумкинлиги учун моддий қимматликларни ёки мулкий наф олмайди. Тарафлар ушбу ҳаракатларга йўл қўймаслик бўйича чоралар кўрилишига кафолат беради.
10.2. “Ижара олувчи” “Ижарага берувчи” ходимининг ахлоққа тўғри келмайдиган ва ушбу шартнома ёки Ўзбекистон Республикаси қонун ҳужжатларига зид келадиган хатти-ҳаракатларига, шу жумладан, коррупцияга оид ҳуқуқбузарлик содир этишга мажбурлашдан иборат бўлган фактларга дуч келса, бу ҳақда қуйидаги алоқа каналларидан бири орқали хабардор қилиши керак:



XI. НИЗОЛАРНИ ҲАЛ ЭТИШ ТАРТИБИ
11.1. Шартнома юзасидан келиб чиқадиган низолар тарафлар келишувда ҳал қилинади. Келишувга эришилмаса низолар “Ижарага берувчи” жойлашган ҳудуддаги судлар орқали қонунчиликда белгиланган тартибда ҳал қилинади.
11.2. Давлат мулкини ижарага беришнинг ушбу шартномада кўрсатилмаган шартлари қонунчилик ҳужжатларига мувофиқ белгиланади.

XII. ТАРАФЛАРНИНГ ЮРИДИК МАНЗИЛИ:

“ИЖАРАГА БEРУВЧИ”	“ИЖАРАГА ОЛУВЧИ”
«POYTAXT SAYILGOHI” DUK	"AIR PRO SALE” MCHJ
STIR: 203711223
ИНН: 309969908
Manzil:Яшнобод тумани	Manzil: Мирзо Улуғбек  тумани Олмачи МФЙ Олмачи кўчаси 17 уй
Telefon: 98 304-02-77	Telefon: 99 884 66 99
Bank:“POYTAXT BANK”	Bank:"ASIA ALLIANCE BANK" АТ Банк
H/r: 20210000104138991001	H/r: 20208000105580177001
MFO: 01172	MFO: 00421
OKED:	OKED:
Imzo:	Imzo:

